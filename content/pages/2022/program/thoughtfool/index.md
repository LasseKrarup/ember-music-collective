---
title: Thoughtfool
showstart: 2022-09-10T19:30:00+02:00
description: Laid back indie rock
image:
  - https://res.cloudinary.com/embermusic-dk/image/upload/v1661440850/24CDACDC-9F02-4EFE-A4B0-806BA988C0DF_jgqaor.jpg
---
Thoughtfool laver musik til jer, der også kan blive overvældet af verden. Jer, hvis hoveder spænder ben for jeres vilje. Jer, der altid ødelægger eller må give slip på kærligheden. 

Men selvom musikken byder på sin del af modløshed, præsenteres de tunge emner med drømmende guitarer, medrivende beats og en nænsom stemme, der giver en hånd på skulderen. For i musikken kan man mærke, at man i det mindste ikke skal være tanketåbe alene.

Bandet blev formet i 2021, og ledt af forsanger/guitarist Victor Fisker består bandet ellers af bassist Jakob Stougaard Wang (About Yesterday, Prize for the Future) og guitarist Martin Welling (Little Winter). Siden har de indspillet deres debut EP ”Daybreak”, der udkommer i 2023. Første single fra udgivelsen ventes til efteråret 2022.