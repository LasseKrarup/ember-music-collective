---
title: Little Winter
showstart: 2022-09-10T20:30:00.000Z
description: Retro-pop
image:
  - https://res.cloudinary.com/embermusic-dk/image/upload/v1661587785/_DSC1536_ur82ti.jpg
---
Little Winter spiller glødende retropop og leverer et køligt take på de californiske kysters solbeskinnede lyd og umiddelbare sangskrivning. Svævende mellem skrøbelig melankoli og stormende sentimentalisme gløder der i midten af Little Winter en kerne af naive, men ambitiøse popsange om ensomhed og kærlighed; et testamente til de små vintre vi alle går igennem i søgen efter at finde sig til rette. 

Debutalbummet 'Wonderlost' (release 30. september 2022) varsler en ny æra for bandet, når de maxer ud på sangskrivning og ambitionsniveau og udfordrer, hvad man kan forvente af et moderne album. 
Orkestret giver en liveoplevelse uden lige, når de forener introvert charme og ekstrovert energi i et spraglet, motown'et udtryk, altid med den gode popsang og melodi for øje. Little Winter er af anmeldere blevet sammenlignet med navne som the Beach Boys, Fleet Foxes og Mac DeMarco.