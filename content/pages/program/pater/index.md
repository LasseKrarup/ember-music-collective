---
title: PATER
showstart: 2022-09-10T16:00:00.000Z
description: PATER
image:
  - https://res.cloudinary.com/embermusic-dk/image/upload/v1660218291/IMG_7751_rjnmpe.jpg
---
PATER laver musik om Pater. 

Pater, der sidder der ved verdens blankpolerede bordende. 

Pater, der sætter mad på bordet, uden at spørge om vi er sultne. Så vant til, vi sir tak for mad og ja til dessert.

Pater, der beskytter os med stærke arme, men holder os fra at holde hinandens hænder.

 Keys, trommer, percussion, bas, blæs og sang ramler sammen i et syvpersoners orkester, hvor Pater udsætter dig for elektronisk babygråd, octaverpedaler og tekster om skovdyr i brunst.  

Sangbare omkvæd møder desperate saxofonsoloer og listige bastemaer.  Pater tager udgangspunkt i inddragende sangskrivning med rummer også eksperimenterende instrumentale elementer.  

Her er en verden af kødelighed, der ublufærdigt og uden omsvøb omtaler det, der både beskytter os og gør os uendeligt ensomme.