---
title: Kr4n
showstart: 2021-09-04T20:30:00.000Z
description: Elektronisk duo
image:
  - kr4n_qikicv.jpg
---
Kr4n \[‘kʁɑn] er to sind der smelter sammen i en eksperimenterende collage af elektronisk musik. En duo der som regel er at finde omringet af blinkende dioder eller ude i byen med en mikrofon i hånden. Deres umættelige sult efter at forfine deres udtryk, har resulteret i et musikalsk mikrokosmos i konstant udvikling. Dette kommer især til udtryk live, hvor Kr4n bevæbnet med et dusin synkroniserede maskiner, bevæger sig legende igennem et dynamisk og transcenderende univers. Lytterens bevidsthed bliver inviteret til alt fra indadvendt dans på klinkegulv og sci-fi filmscener til romantiske malerier af eufori på sandstrande.