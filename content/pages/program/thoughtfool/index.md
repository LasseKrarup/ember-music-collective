---
title: Thoughtfool
showstart: 2022-09-10T19:30:00+02:00
description: Singer/songwriter
image:
  - https://res.cloudinary.com/embermusic-dk/image/upload/v1659968865/DSC02625_wudayi.jpg
---
Thoughtfool laver musik til jer, der også kan blive overvældet af verden. Jer, hvis hoveder spænder ben for jeres vilje. Jer, der altid ødelægger eller må give slip på kærligheden. 

Men selvom musikken byder på sin del af modløshed, præsenteres de tunge emner med drømmende guitarer, medrivende beats og en nænsom stemme, der giver en hånd på skulderen. For i musikken kan man mærke, at man i det mindste ikke skal være tanketåbe alene.

Bandet blev formet i 2021, og det består af forsanger/guitarist Victor Fisker, bassist Jakob Stougaard Wang (About Yesterday, Prize for the Future) og guitarist Martin Welling (Little Winter). Siden har de indspillet deres debut EP ”Daybreak”, der udkommer i 2023. Første single fra udgivelsen ventes til efteråret 2022.