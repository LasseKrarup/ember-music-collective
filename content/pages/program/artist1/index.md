---
title: OK Lykke
showstart: ""
description: Instrumental nordisk bas-musik
image:
  - https://res.cloudinary.com/embermusic-dk/image/upload/v1659186553/OkLykkeFoto_qd58vg.jpg
---
Ok Lykke er et soloprojekt af den Aarhus-baserede bassist Rasmus Lykke. Musikken er skabt rundt om eksperimenterende basspil hvor melodier, klange og filmiske steminger bliver skabt i mødet mellem den organiske varme bas og effektpedalerne. 

Med inspiration i instrumental nordisk musik á la Skuli Sverisson m.fl. inviterer musikken til indlevelse og fordybelse hos lytteren, hvor der er plads til at vi kan mærke os selv og hinanden. Ok Lykke spiller solo, men også med band hvor saxofon, trombone, trompeter, guitar, keys og trommer bidrager med nænsomt spil, dragende melodier og dristige improvisationer. 

Projektet er skabt på en vision om kreativitet, integritet og troen på vi er gode som vi er. Vi behøver ikke jagte det perfekte og ekstatiske til hver en tid - måske er det nok vi kan mærke os selv og hinanden, og bare tør være ok lykkelige sammen.